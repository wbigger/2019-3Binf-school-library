Un'istituzione scolastica vuole realizzare una biblioteca diffusa all'interno dei propri edifici, per la consultazione e la presa in prestito di libri.

Il patrimonio della scuola ammonta a circa 2500 libri, disposti in 7 armadi. I fruitori della biblioteca saranno gli studenti, i docenti ed il personale ATA interni alla scuola. Per poter fruire dei servizi della biblioteca, gli studenti potranno usare il proprio badge, mentre docenti e ATA saranno dotati di un'apposita tessera.

I libri della biblioteca sono consultabili attraverso una pagina web dedicata, ottimizzata per smartphone e tablet, con la quale è possibile cercare le opere per autore o per titolo e visualizzare i risultati in ordine alfabetico. La descrizione dell'opera contiene anche il numero e la posizione dell'armadietto presso il quale è possibile consultare o prendere in prestito il libro.

Gli armadietti che contengono i libri sono automatizzati per permettere agli utenti di prendere in prestito i libri in autonomia. Per poter prendere in prestito un libro, l'utente dovrà selezionarlo dall'elenco della pagina web, confermare la richiesta di presa in prestito, e verrà generato un codice da inserire nell'apposita tastiera dell'armadiettio. Se l'utente inserisce il codice corretto, si aprirà il lucchetto dell'armadietto e l'utente avrà 90 secondi per prendere i libro. Allo scadere di questo tempo, l'armadietto si richiuderà automaticamente.

Alcuni libri sono particolarmente pregiati e non possono essere presi in prestito in autonomia. In questo caso la pagina web suggerirà all'utente di rivolgersi al bibliotecario, fornendo le modalità di contatto (email, telegram, etc).